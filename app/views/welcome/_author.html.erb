<div class="autor_bio"><img src="_img/pisci/uros-petrovic.jpg" alt="Uroš Petrović" class="autor_foto2" /><div class="autor_sadrzaj"><div class="autor_tekst"style="margin:0; paddin:0"><div style="text-align: justify;">Uroš Petrović piše knjige za decu i mlade koje pomeraju granice u savremenoj srpskoj literaturi. Počev od zbirki priča &ndash; mozgalica i romana u zagonetkama do fantastičnih pripovesti, dela ovog autora jesu originalne pustolovine koje nagrađuju čitaoce. Razmrdavanje vijuga, susret sa čudesnim, neobičnim ali i zastrašujućim, raskošna mašta i osobeni humor u njegovim knjigama, sve više postaju omiljenim štivom i za odrasle.<br />
<br />
Roman &bdquo;Aven i jazopas u Zemlji Vauka&ldquo;, predmet je više naučnih radova iz književnosti i po mišljenju mnogih proučavalaca literature, prvi je pravi roman epske fantastike na srpskom jeziku. Posle zbirke fantastičnih pripovetki za odrasle &bdquo;Priče s one strane&ldquo;, objavio je pet edukativno-zabavnih knjiga u serijalu &bdquo;Zagonetne priče&ldquo; i dobio nagradu &bdquo;Neven&ldquo; za najbolje delo iz oblasti popularne nauke i dve godine za redom, nagradu najvećeg dečjeg žirija &bdquo;Dositejevo pero&rdquo;. Na &bdquo;Zagonetnim pričama&rdquo; zasniva se deo programa &bdquo;NTC sistem učenja&rdquo; koji podstiče razvoj funkcionalnog znanja i pomaže rano otkrivanje i animaciju darovite dece. Priče &ndash; mozgalice, kao i inovativna forma zagonetnih pitanja, osnova su za kreativne radionice u osnovnim školama i drugim obrazovnim ustanovama u zemlji i inostranstvu. Knjiga &bdquo;Peti leptir&ldquo; u naučnim krugovima ocenjena je kao prvi horor roman za decu kod nas. To delo 2007. godine proglašeno je najboljim romanom za decu i mlade na srpskom jeziku a autoru je dodeljena nagrada Zmajevih dečjih igara &bdquo;Rade Obrenović&ldquo;. Za knjigu &bdquo;Misterije Ginkove ulice&ldquo;, kombinaciju priča za rešavanje i grafičke novele, pripala mu je nagrada kompanije Novosti &bdquo;Gordana Brajović&ldquo; za najbolju knjigu za decu i mlade i još jednom, najprestižnija nagrada iz oblasti kulture za decu kod nas &ndash; &bdquo;Neven&rdquo;. Prevod knjige &bdquo;Misterije Ginkove ulice&ldquo; na italijanski jezik nagrađen je priznanjem &bdquo;Estroverso&ldquo; u Udinama. Nastavak tog dela, &bdquo;Mračne tajne Ginkove ulice&rdquo; &ndash; roman u zagonetkama&rdquo;, nova je književna forma i još jedan autorov iskorak. I za tu knjigu, deca su ga nagradila novim &bdquo;Dositejevim perom&ldquo;. Knjiga &bdquo;Deca Bestragije&ldquo;, takođe nagrađena priznanjem Zmajevih dečjih igara &bdquo;Rade Obrenović&ldquo; za najbolji roman namenjen mladima u 2013.godini, predstavlja do sada neviđen splet epske fantastike, pseudoistorije sa elementima slovenske mitologije i pustolovne bajke.  Knjige su mu objavljene i u Mađarskoj, Grčkoj i Italiji. Sva piščeva dela godinama su među najčitanijim naslovima književnosti za decu i mlade.<br />
<br />
Uroš Petrović je dobitnik Zlatne značke Kulturno-prosvetne zajednice Srbije za doprinos kulturi kao i nekoliko drugih priznanja i nagrada, između ostalih i nagrade Zmajevih dečjih igara 2011. godine za doprinos savremenom izrazu u književnosti za decu. <br />
<br />
Svako njegovo druženje sa čitaocima, kako sa domaćim tako i sa onima van zemlje, jeste svojevrsni spoj književnog susreta, kreativne radionice i pozorišne predstave, umetničko-intelektualni performans koji uvek protiče u živoj, interaktivnoj atmosferi i potom se dugo pamti i prepričava. <br />
<br />
Uroš Petrović, je koautor programa &bdquo;NTC sistem učenja&rdquo;, gostuje kao predavač u školama i na fakultetima u zemlji i inostranstvu. U velikom broju časopisa objavljuje članke i fotografije, kod nas i u svetu. Dobitnik je i najprestižnijih nagrada za fotografiju. Osnivač je Mensa World Photo Cup-a, globalnog fotografskog takmičenja. Jedan je od najuspešnijih rešavača IQ X testa na svetu.<br />
<br />
Rođen je 1967. godine u Gornjem Milanovcu, a od 1975. godine živi i radi u Beogradu.<br />
&nbsp;</div>
